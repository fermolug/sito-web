---
title: "Il nuovo sito"
description: "Perché abbiamo un nuovo sito e perché è stato fatto così"
keywords: sito, FermoLUG, 2023
lang: "it-IT"
date: "2023-10-15"
---
## Perché abbiamo fatto un nuovo sito

Fino ad oggi il FermoLUG ha utilizzato un sistema basato su [WordPress](https://it.wordpress.org/). Open source, con un consumo di risorse sensibile e con un tempo di manutenzione forzatamente limitato, ma ancora efficace.

Intanto il mondo cambia. Le priorità emergono, e serve essere più reattivi e più inclusivi. Il vecchio sito non permetteva una gestione degli aggiornamenti agile e rendeva difficile applicare i moderni standard di inclusività e responsività.

Inoltre il consumo energetico di un sito con questa architettura è difficilmente giustificabile se confrontata con soluzioni statiche.

## Come abbiamo fatto il nuovo sito

Abbiamo deciso di creare un sito statico basandoci su un progetto di [SSG](https://en.wikipedia.org/wiki/Static_site_generator) [FOSS](https://it.wikipedia.org/wiki/Free_and_Open_Source_Software) di sviluppo interno al FermoLUG (Vombato, al momento del rilascio alla 0.3). I sorgenti, i template, le risorse e le configurazioni sono su un repo pubblico (GitHub) e chiunque può proporre modifiche e nuovi contenuti. L'aggiornamento del sito è semplicissimo.

Abbiamo privilegiato i contenuti e la qualità alla gestione di opzioni *fashion* e *trendy*.

Il sito ha un template basato su [Water.css](https://watercss.kognise.dev/), organizzato in modo da:
- favorire la fruibilità identica per sinistrorsi e destrorsi;
- permettere la lettura agevole a chi abbia problemi di vista (anziani, persone affette da patologie di vario genere) anche tramite sistemi di lettura;
- permettere la fruizione più completa anche a chi abbia difficoltà nel riconoscimento dei colori;
- garantire una lettura agevole anche a chi soffre di dislessia (abbiamo usato un [font dell'istituto Braille](https://brailleinstitute.org/freefont), unico componente non Open Source del sito; purtroppo non esistono al momento alternative [FOSS](https://it.wikipedia.org/wiki/Free_and_Open_Source_Software) di qualità così elevata).

Inoltre, essendo un sito statico, ha un consumo energetico molto più contenuto di quello di un equivalente generato al momento della richiesta. Il tutto con una velocità di scaricamento più elevata e molte meno righe inutili.

Per il [rispetto della privacy abbiamo una pagina apposita](privacy.html).

Per errori, refusi, miglioramenti, ecc. siamo sempre disponibili a imparare insieme.

Grazie della partecipazione!
