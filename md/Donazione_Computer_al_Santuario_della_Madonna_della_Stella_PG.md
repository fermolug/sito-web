---
title: "Donazione Computer al Santuario della Madonna della Stella (PG)"
date: "2010-01-11"
lang: "it-IT"
description: "Donazione Computer al Santuario della Madonna della Stella (PG)"
keywords: progetti, FermoLUG, attività, Trashware, ecologia, Santuario della Madonna della Stella
---

L’Associazione Culturale FermoLUG (Fermo Linux Users Group) ha donato nei giorni scorsi 22 computer al convento del Santuario della Madonna della Stella (Montefalco – PG).  Si tratta di PC recuperati grazie al progetto “trashware” del LUG fermano, che prevede il recupero di hardware dismesso da aziende e istituzioni per usi a fini sociali: i computer obsoleti vengono ritirati dai volontari del FermoLUG, riparati, aggiornati con l’installazione di software libero (sistema operativo Linux) e donati a chi ne fa richiesta. In questo modo si risolvono molti problemi: le aziende non devono preoccuparsi di smaltire il materiale informatico obsoleto, i rifiuti tecnlogici non vanno a finire i discarica e non inquinano e, soprattutto, si diffonde la cultura informatica anche tra chi non può permettersi l’acquisto di un computer.

![Paolo Silenzi e p.Lorenzo](https://www.linuxfm.org/home/wp-content/uploads/2010/01/madonnastella-300x300.jpg "Paolo Silenzi e p.Lorenzo")

In questo caso, p.Lorenzo, un giovane sacerdote del Convento, userà i computer e il resto del materiale donato del FermoLUG (monitor, scanner, switch, ecc.) per realizzare un sala multimediale dove tenere corsi di informatica di base per la gente del posto.

Molto soddisfatto il Presidente Paolo Silenzi: “Siamo felici di essere riusciti, tra molte difficoltà -non ultima la mancanza di una sede che ci costringe a lavorare divisi e più lentamente- a fare qualcosa di utile con del materiale che, altrimenti, sarebbe finito nelle discariche.  Crediamo molto in questo progetto e stiamo già lavorando per un’altra donazione di PC ad un Centro Giovanile del Fermano ed altre ne seguiranno in futuro. “

Per informazioni: info[AT]linuxfm.org

Nella foto la consegna dei PC a p.Lorenzo da parte di Paolo Silezi, Presidente del FermoLUG

[L’articolo sul resoconto del corso di informatica al Santuario Madonna della Stella a Montefalco](http://www.madonnadellastella.eu/index.php?option=com_content&view=article&id=19%3Acorso-di-informatica-al-santuario&catid=11%3Ainformatica&Itemid=23&lang=it)
